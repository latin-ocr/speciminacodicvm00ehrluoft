PRAEFATIO

Non est quod ea repetamus quae P. FRANCHI DE' CAVALIERI et: Ion. LIETZMANN
‘Specimina codd. Vatt. graecorum' academicae iuventuti subministrantes de excultis nostro tem-
pore rei palaeographicae librorumque manu scriptorum studiis praeclare dixerunt. Illud potius
a nobis explicandum est, qua de causa in tanta subsidiorum et tabularum ad codices Latinos
scrutandos copia et praestantia, de novo opere cogitaverimus. Nos itaque hoc unum movit, ut
exempla palaeographica quam plurima et aptissima eo provideremus pretio quo ab adulescentibus
universis tirocinium in hisce studiis strenue ponentibus sine magno incommodo obtineri possent.

Inscripsimus librum ‘specimina codicum latinorum’, ut voce ‘codicum' manifeste signi-
ficaremus, excludi a nostra tractatione tum scripturam epigraphicam‚ quae in inscriptionibus
lapidi, aeri, ligno insculptis consistit, tum illam cursivam, quae in conscribendis papyris sive
chartis tabulisque membranaceis adhibita est. Alia enirn nostrarum tabularum volumina utrius-
que scripturae opportunam speciminum copiam suppeditabunt.

In deligendis exemplis e mira codicum varietate ad haec potissimum animum attendi-
mus: primum‚ ut litterarum figuras et formas quibus diversis in locis diversisque temporibus usi
sunt librarii pro viribus colligeremus quo facilius singularum origo atque aliarum ab aliis ortus
et progressus intuentium oculis subiceretur; deinde, ut scripturam exhiberemus singularum dis-
ciplinarum a saeculo XIII ad XVI propriam et compendia. Qui enim codices illius temporis
tum historicos tum ad litteras spectantes prompte expediteque legit, idem plerumque aliarum
disciplinarum (iuris civilis et canonici, medicinae, philosophiae, theologiae> libros evolvens. in
compendiis haeret. Quam ob rem quasdam visum est excerpere paginas, quibus in hac parte
aliqua saltem exercitii materies et occasio praeberetur.

Sedulo denique curavimus ut codices profani ecclesiasticis praevalerent utque e codicum
Vaticanorum multitudine et ex aliis non nullis Romanis, Vercellensibus, Eporediensibus qui
nobis forte fortuna prae manu erant, eos solos eligeremus, de quorum aetate ac patria certis
constaret argumentis.

Exempla antiquissima atque recentiora FRANCISCUS EHRLE describenda explicandaque
suscepit; PAULO LIEBAERT tabulae spinis magis obsitae obtigerunt, eae scilicet quae ex
codicibus desumptae sunt litteris, quas semicursivas et nationales vocant exaratis: ambo vero
communi consilio singulas operis partes constituimus.

In describendis speciminibus hanc nobis viam ac rationem praefiximus, ut primum
codicis historiam, scripturae conformationem, aetatem enarraremus; deinde formam, foliorum
numerum, opus quod codex integer eiusque partem, quam quod exhibemus folium continet,
indicaremus ; denique subiungeremus scriptores, qui de codice accuratius disputarunt, et locos
magis obvios, in quibus alia praesto sunt eiusdem libri specimina. Ne tabulas omnes planis

