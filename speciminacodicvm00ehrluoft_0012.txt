— VIII —

natum est, litteras adhuc redolet [8], alterum eas iam elegantius efformavit [9]. -— b) Scriptura minu-
scula: α) Italiae septenm'onalis) quae in scriptoriis Bobiensi, Veronensi, Vercellensi, Lucensi, Nonantulano
aliisque citius conformata est quam in Italia meridionali, sed brevi a Carolina est submota
[10]. —> β) ltaliae meridionali& sive Beneventano, quae serius nata, saeculo IX et X paullatim efficta
et perfecta [11. 12], saeculo demum XI et XII plene eleganterque est conformata. Atque haec quidem
bifariam dividi potest: (1) in Casinensem paullo angulosiorem [13. 14] et (2) in Barensem rotundam [15],
quae etiam in insulis Dalmatiae adiacentibus ab exeunte saeculo XII in usu fuit [16]. - Ceterum saeculo
XIII Beneventana scriptura negligentius ducta elanguit atque Carolinae locum cessit [17].

2. Scriptoria Gallica. a) Litterae Merozvingicae, quibus iam dudum tabulae conscribebantur,
exeunte saeculo VIII ad exarandos codices translatae sunt, licet satis horridae essent ac complures notas con-
tinerent potius suspensas quam rite conformatas [18]. —- b) Mox litterae distinctius elegantiusque pictae
sunt, sed non una in omnibus provinciis ratione. Qua de re complures distingui possunt classes, quarum
nonnullae fortasse etiam extra Galliam adhibitae sunt. Antiquiorum, quas TRAUBE (1. c. p. 24 et apud
BURN, Facsimiles of the Creeds‚ London 1909, p. 47) Lux-avienses vocavit, exhibemus exemplum [19]. —
c) Ab his non parum differunt litterae Galliae septentrionalis sive Corbeienses, quas, inter se non nihil diversas,
accuratius scrutatus est TRAUBE in ‘Perrona Scottorum’ (SBer. der hist. Kl. der Kgl. Bayer. Ak. 1900,
pp. 469—558; cf. Loaw, Studia palaeogr.1.c. 1910, pp. 36 ss.) [20].

3. Scriptoria insularia sive scottica et Anglo-Saxonica. Aliarum provinciarum librarii litteras
suas a cursivis Romanis derivarunt, Scottici vero et Anglici suas e semiuncialibus effinxerunt, idque ita
ut eas primum rotundas, postea angulatas conformarent. Hae litterae ex insulis Britannicis a Scottis
‘pro Deo peregrinantibus' in monasteria ab eis per Galliam, Germaniam, Italiam constituta exportatae
sunt; verum ibidem, cum formis in illis provinciis usitatis non nihil inficerentur, a patn'a sinceritate
deflexerunt [21--24].

4. Scriptoria Hispanica sive Wszgrothica, quorum litterae, ut paullo ante notavimus, e cursivis
Romanis derivatae esse dicuntur. Exempla damus tum nascentium [25] tum adultarum [26].

5. Scriptoria Germanica. Nulla, quod sciamus, hucusque facta est mentio, certe nulla
edita sunt exempla litterarum nationalium Germaniae saeculo VIII propriarum, licet vere extiterint. Quod
tam diu ignoratae fuerint earumque exempla ita sint rara, inde forsitan evenit, quod Carolinis mox
locum cesserint. Profecto intra breve temporis spatium vixdum natae adoleverunt evanuerunt [27. 28];
quod etiam contigit, ut supra animadvertimus, litteris Italiae et Galliae septentrionalis.

B. Scriptura Carolina‚ a praecipuo eiusdem fautore ita apellata, a litteris uncialibus et semi-
uncialibus, maximeque ab inclinatis illis derivata esse videtur, quae in marginibus complurium antiquissi-
morum codicum, ut Frontonis Bobiensis (v. [F EHRLE] Frontonis aliorumque reliquiae in Codd. e Vatic.
selecti VH, 1906, pp. 22, nota 103 21, nota 19; 24) et Prudentii Parisiensis (v. DELISLE, Cabinet des
mss Planches, tab. 1 n. 3) comparent. Orta et conformata est maxime in monasteriis Galliae, iis praecipue
prope Turones sitis (TRAUBE, Vorles. u. Abh. Π, 25). Complura exempla collecta habes in DELISLE
l. c. tabb. 13—17 et habebis in LOEw-L1EBAERT, Scriptura minuscula latina antiquior. ΙΙ Scriptoria
Gallica. — Exhibemus specimina saeculi IX: Germaniae [29], Galliae [3o]‚ Italiae [31]; - saeculi X:
Galliae [32], Germaniae [33]; — saeculi XI: Angliae [34]⁷ Italiae [35].

C. Scriptura Gothica. Praebemus exempla saeculi XII, quo librariorum litterae quasi mediae
sunt inter Carolinas et Gothicas, Galliae [36], Germaniae [37], Italiae [38]; — saeculi XIII: Galliae
[39], Angliae (philosophicum) [40], Galliae (medicinae) [41], Italiae (theologicum) [42 b]; -— saeculi XIVA:
litterae Parisiensis (theologicum) [42 a], litterae Bononiensis (iuris canonici et civilis) [43. 44]; —
scripturae Gothicae ad humanisticam vergentis: Italiae [4 5], Germaniae [46].

D. Scriptura humanistica, quae, renato paullatim latinarum litterarum studio, ad elegantiam
scripturae Carolinae rediit. Habes specimina saeculi XV: Germaniae [47], Italiae calligraphicum [48],
Galliae [49], Italiae cursivum [50].

