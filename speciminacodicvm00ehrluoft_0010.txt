-νῙβ

litteris explicatisque compendiis transcriberemus, limitibus spatii enarrationi tabularum concessi
impediti sumus. Itaque omissis tabulis facilioribus eas tantum transcripsimus aut totas aut ex
parte, quae difficiliores viderentur vel quarum editiones essent rariores. Deinde transcriptione
non criticis sed iuvenibus tabulas exercitii causa legentibus servire voluimus, maxime curn
superata prima interpretandi litteras difficultate legentes in propositis eis archetypis cuiusque
scripturae proprietates subtilitatesque utilius per se ipsos scrutabuntur. In difficilioribus tamen
tabulis, quo planior distinctiorque transcriptio evaderet, linearum distributionem transversis
indicavimus lineolis.

Ceterum liceat nobis, priusquam concludamus, quae de studiis palaeographicis pro-
vehendis sentimus, breviter candideque aperire.

Plurimum hucusque ct opportune tractationibus, quibus omnia scripturae latinae genera
paucis verbis explicarentur, elaboratum est atque hoc praestitum, ut ea studia latius in dies
divulgarentur et diversae litterarum formae ac configurationes uberius colligerentur. Quin etiarn
aliquarum litterarum, ut capitalium, uncialium, Visigot'tiicorum, specimina nobis copiose sunt sup-
peditata. Nihilominus quae horum studiorum est praesens condicio, parum proficiemus et diutius
quam par est tractata retractabimus, nisi longe maiore conatu quaedam apte selecta doetrinae
palaeographicae capita, non obiter et raptim, sed plene ac certa via et ratione enodentur. Quibus
ex capitibus tria tantum exempli causa commemorabimus: 1) indicia rite aestimandae aetatis
scripturae capitalis et uncialis sunt constituenda. Atque haec sane imprimis e codicibus, inscri-
ptionibus, papyris sive chartis eliciantur oportet, quorum aetates ex librorum vicibus, subscri-
ptionibus, temporum notis aliisque id genus rationibus manifestae sint. Normae enim e litterarum
formis derivatae, ad quas de illorum codicum aetate iudicari solet, ea qua dixi ratione, quod
sciamus, nilibi sunt constitutae. Quare in his inquisitionibus regulae ipsae ac normae, ad quas
res hodie exigitur, incertae sunt et fortasse fallaces. Itaque libri, tituli, papyri certi temporis
plenius conquirantur eorumque proferantur specimina; deinde tentandum, ut ex ipsis regulae
sive indicia eliciantur. — 2) Praeterea tandem dirimenda videtur controversia de origine et
aetate scripturae minusculae et Carohnae, quod profecto fieri nequit, prolatis paucis tantum et
forsitan praeiudicata opinione selectis speciminibus. Conquirantur igitur plenius accurateque sin-
gularum regionum codices omnes, qui huic quaestioni aliquid lucis afferre possint et larga ex
ipsis selectorum exemplorum copia iusto comprehensa volumine proponatur, ut materia tota
subtiliter penitusque enucleari possit. — 3) Eadem ratione scripturae semicursivae, imo minu-
sculae antiquioris universae et singularum nationalium origo et varietas est illustranda, quod
similiter tunc demum poterit praestari, cum totidem voluminibus unius cuiusque scripturae spe-
cimina eo quo dixi modo undique collecta sufficienti copia nobis praesto sint.

Itaque in his aliisque minoribus doctrinae palaeographicae capitibus pro viribus ad-
laborandum est, quo uberius disciplina universa excolatur. Ceterum ex iis quae perstrinximus
satis apparet, in enarrandis tabulis nostris complures quaestiones indicandas potius quam
dirimendas.

Verum haec ideo etiam praemonuimus, ne iuvenibus falsam nostrae disciplinae imaginem
exhiberemus, quasi ipsa sit omnibus numeris absoluta perfecteque constituta, sed ut eis potius
lacunas indicaremus, in quibus explendis operam suam utilissime possent locare.

Restat ut gratiam publice referamus IOHANNI LIETZMANN, IOHANNI MERCATI, MARCO
VATTASSO vv. cc. qui nos alius alia ratione comiter adiuverunt; deinde ALBERTO AHN
(A. MARCUS et E. VVEEER), bybliopolae honestissimo, cuius singulari industria factum est ut
volumen, quinquaginta complectens tabulas photot3pice expressas, pretio tam exiguo veneat

ROMAE
FRANciscus EHRLE S. J. PAULUS LIEBAERT

